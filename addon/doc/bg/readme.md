# Заключване на входа (Input Lock) #

* Автор: Jose Manuel Delicado
* Съвместимост с NVDA: от 2017.3 to 2019.1
* Изтегляне на [стабилна версия][1]

## Представяне

Имате ли деца или домашни любимци у дома? Имате ли котка, която много обича
да се качва на масата и да стъпва по клавиатурата ви? Премествате ли неволно
мишката на произволни части от екрана, докато използвате лаптопа си? Тогава
"Input Lock" е за вас! Ще можете да оставяте компютъра си включен и без
наблюдение, без каквито и да е било рискове.

След като добавката бъде инсталирана, ще можете да заключите клавиатурата,
сензорния екран (ако вашият компютър има такъв), мишката и брайловия
дисплей.

## Начин на употреба

Тази добавка добавя два допълнителни жеста към NVDA. По подразбиране те не
са назначени, така че ще трябва да ги конфигурирате/назначите от диалоговия
прозорец "Жестове на въвеждане". Прочетете ръководството за потребителя на
NVDA за повече информация.

Когато изпълните жеста за превключване на заключването на входа, NVDA ще
съобщи, че входът е заключен. Вашите входни устройства ще бъдат блокирани,
докато не изпълните отново същия жест. В този момент NVDA ще съобщи, че
входът е отключен и всичко ще работи както обикновено.

Ако изпълните жеста за превключване заключването на мишката, мишката ще бъде
заключена. Изпълнете отново същия жест, за да я отключите. Докато мишката е
заключена, можете да използвате жестовете на NVDA, за да я местите и да
симулирате щракване с левия или десния й бутон, но не можете да местите
самата мишка. Щракванията с мишката могат да бъдат деактивирани и от панела
с настройките за добавката в диалога за настройки на NVDA (за NVDA 2018.2 и
по-нови версии) или от диалоговия прозорец с настройките за добавката (за
по-стари версии на NVDA), наличен в менюто "Настройки" на NVDA. Освен това,
от тези настройки можете да управлявате дали мишката да се заключва или не,
когато NVDA се стартира.

Забележка: Когато щракванията на мишката са блокирани, не можете да
използвате жестовете на NVDA, за да работите с мишката.

## Ограничения

Добавката "Заключване на входа" има следните ограничения:

* Клавишната комбинация Control+Alt+Delete изпълнява предназначението си,
  дори клавиатурата да е заключена.

## Списък на промените

### Версия 1.7

* Добавена е съвместимост с последните издания на NVDA.
* Обновени преводи.

### Версия 1.6

* Сега настройките се премахват, само когато добавката бъде
  деинсталирана. Конфигурацията вече не се нулира при обновяване.
* Нови и обновени преводи.

### Версия 1.5

* Добавена е съвместимост с последните издания на NVDA.
* Нови преводи.

### Версия 1.4

* По подразбиране жестовете за добавката не са зададени.

### Версия 1.3

* Добавен е панел за настройване на добавката в диалоговия прозорец за
  настройки. За старите версии на NVDA са добавени и елемент в менюто и
  диалогов прозорец.
* Добавена е настройка за заключване на мишката при стартиране на NVDA.
* Добавена е настройка за блокиране и на щракванията с мишката, докато
  мишката е заключена.
* Отстранени са малки грешки, има оптимизации на кода и по-малко дублирани
  низове за преводачите

### Версия 1.2

* Сега и мишката може също да бъде заключвана
* Нова команда за заключване и отключване само на мишката

### Версия 1.1

* Ако друга добавка вече е добавила функция за прихващане към inputManager,
  тя се възстановява, когато входът е отключен.

### Версия 1.0

* Първо издание

[[!tag dev stable]]

[1]: https://addons.nvda-project.org/files/get.php?file=inputlock
